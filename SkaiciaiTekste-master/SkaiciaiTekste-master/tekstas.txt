Verslo žinios
Prekyba
Mažėjo neigiamas prekybos balansas
Publikuota: 2019-03-12


Plačiau: https://www.vz.lt/prekyba/2019/03/12/mazejo-neigiamas-prekybos-balansas#ixzz5nViGrkYr

2019 m. sausį prekių eksportuota už 2,27 mlrd. Eur, importuota – už 2,36 mlrd. Eur. Lietuviškos kilmės prekių eksportuota už 1,44 mlrd. Eur. Lietuvos užsienio prekybos deficitas sudarė 87,9 mln. Eur, skelbia Statistikos departamentas.

Pernai sausį eksportuota prekių už 2,106 mlrd. Eur, o importuota už 2,36  mlrd. Eur. Prekybos deficitas buvo 252,5 mln. Eur.

2018 m. Lietuva, negalutiniais duomenimis, eksportavo prekių už 28,332 mlrd. Eur, importavo už 30,955 mlrd. Eur, neigiamas prekybos balansas sudarė 2,624 mlrd. Eur.

Lietuvos įmonėms – kasmetiniai eksporto apdovanojimai
Eksporto tendencijos: kas rodiklius gerina, o kam jau trukdo didėjančios sąnaudos
Per metus iš Lietuvos eksportuotos prekės pabrango 3,1%
Sausį Lietuva daugiausia eksportavo į Rusiją (10,4%), Lenkiją (8,9%), Latviją (8,6%), ir Vokietiją (8,2%), o importavo iš Rusijos (19,6%), Vokietijos (11%),  Lenkijos (10,7%) ir Latvijos (7,2%).

2019 m. sausį Lietuva daugiausia eksportavo ir importavo mineralinių produktų (atitinkamai 15,2% ir 22,1%), mašinų ir mechaninių įrenginių, elektros įrangos (13% ir 15,5%) bei chemijos pramonės produkcijos (11,6% ir 13%).

Iš lietuviškos kilmės prekių daugiausia eksportuota naftos produktų (20,5%) ir įvairių pramonės dirbinių (12,2%).



Plačiau: https://www.vz.lt/prekyba/2019/03/12/mazejo-neigiamas-prekybos-balansas#ixzz5nVhrBvXE